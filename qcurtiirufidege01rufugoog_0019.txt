X PRAEFATIO.

ctionibus Bongarsianis opus erat in ea, qua fiuebamur,
certorum fontium ubertate, et facile verendum erat, ne bis
terque eundem codicem ms. citaremus. Eadem causaest,
cur Theocreniani codicis lectiones in marginibus Gryphia
narum edd. a. 1588 et 1597 enotatas et a Schmiedero
passim adhibitas neglexerimus. Liber ille, quem Benedi-
ctus Theocrenus Italus, praeceptor filiorum regis Francisci
I, possederat, et Italicus est et unus ex deteriore familia
nihilque habet proprium, quod annotatione dignum sit.
Item duo codd. Oxonienses, alter Coll. Corp. Christi, alter
Bodleianus, quorum varians scriptura excerpta estin Musei
Oxoniensis litterarii conspectu Oxoniae 1792. 8, et deter-
rimi sunt generis et negligenter collati. Neque codex mem-
branaceus formae oct Vitebergensis, qui praeter alia
excerptas e Curtiana historia orationes continet, nisi suis
vitiis a deteriorum secta recedit: cuius scripturam a textu
prioris editionis nostrae Berol 1826 discrepantem collegit
Wenschius in Zimmfflmanniano libro menstruo, „Zeitschrift
fiir die Alterthumswisscnschaft“ a. 1841 mensis Ianuarii pag.
60 sqq. Parisinorum trium codicum mss. numeris 5716,
5717, 5718 signatorum variantes scripturas ad vetera capp.
V et Vl libri septimi iam olim a familiarissimo meo Mi-
chaele Beerio tum Parisiis commorante acceptas habui, et
integram eorum librorum collationem non difficulter mihi
comparare potuissem, ni satis ex illa operis particula in-
tellexissem, nihil in iis libris deterioris familiae contineri,
de quo non abunde ex Florentinorum accuratissima colla-
tione constaret. Sed fragmentum codicis membranacei
Darmstadiense e libri IV cap. vet. 2 ipse curiosis oculis
inspexi et varietates scripturae enotavi, non sine dolore
praestans olim exemplar tam foede perisse.

His igitur subsidiis interim comparatis cum subinde

 

